 
Azərbaycan Respublikası 
Nazirlər Kabinetinin 2025-ci il 
  “ 25 ”           dekabr        tarixli 
   411    nömrəli Qərarı ilə 
təsdiq edilmişdir. 
 
İnformasiya təhlükəsizliyi riskləri reyestrinin aparılma 
 
QAYDASI  
  
1. Ümumi müddəalar 
  
1.1. Bu Qayda informasiya təhlükəsizliyi riskləri reyestrinin (bundan sonra – risklər 
reyestri) həmin reyestrin sahibi tərəfindən aparılmasının hüquqi, texniki və təşkilati 
əsaslarını müəyyən edir. 
1.2. İnformasiya təhlükəsizliyinə risklərin idarə edilməsi, o cümlədən 
qiymətləndirilməsi və emal edilməsi üçün zəruri olan strukturlaşdırılmış informasiya 
konfidensial informasiya hesab edildiyindən, həmin informasiya risklər reyestrinin 
sahibi tərəfindən məsul olduğu informasiya infrastrukturunda yaradılan risklər 
reyestrində toplanılır, mühafizə edilir və istifadə olunur.   
1.3. Risklər reyestrinin aparılmasının məqsədləri aşağıdakılardır:  
1.3.1. milli informasiya məkanında informasiya təhlükəsizliyi və kibertəhlükəsizlik 
risklərinin kateqoriyalarını müəyyən etmək və təsnifatlaşdırmaq;  
1.3.2. risklər reyestri sahibinin məsul olduğu informasiya məkanında informasiya 
təhlükəsizliyinə və kibertəhlükəsizliyə təhdidlərin qarşısının alınması üzrə fəaliyyəti 
səmərəli təşkil etmək;   
1.3.3. informasiya təhlükəsizliyi üzrə yarana biləcək təhdidləri və riskləri 
qiymətləndirmək, o cümlədən başvermə ehtimallarını və təsir dərəcələrini, riskə səbəb 
ola biləcək hadisələri əvvəlcədən müəyyən etmək və qeydiyyata almaq, həyata 
keçirilməli qabaqlayıcı tədbirləri proqnozlaşdırmaq, süni intellekt əsaslı və digər 
müvafiq həllərin işlənib hazırlanmasını və tətbiqini təşkil etmək.  
1.4. Risklər reyestrindən xidməti fəaliyyətin səmərəliliyinə və davamlılığına, 
habelə informasiya təhlükəsizliyinin idarə olunmasında iştirak edən fəaliyyət sahələrinə 
(o cümlədən informasiya və kommunikasiya texnologiyaları (bundan sonra – İKT) 
layihələrinə, 
İKT 
xidmətlərə, 
“Risklər 
reyestri” 
rəqəmsal 
xidmətlərinə 
və 
sənədləşdirilmiş informasiya dövriyyəsinə, hüquqi dəstək xidmətlərinə, fiziki 
təhlükəsizliyə, kadrlarla təminata, mal və xidmətlərlə təchizata) olan risklərlə 
informasiya təhlükəsizliyinə olan risklər arasında asılılıq əlaqələrinin, o cümlədən ortaq 
olan risklərin müəyyən olunması, risklərin emalı həllərinin uzlaşdırılması və 
optimallaşdırılması üçün istifadə olunur.  
1.5. Bu Qaydanın tələbləri dövlət orqanları (kəşfiyyat və əks-kəşfiyyat fəaliyyətinin 
subyektləri istisna olmaqla), dövlət adından yaradılan publik hüquqi şəxslər, dövlət 
mülkiyyətində olan və paylarının (səhmlərinin) nəzarət zərfi dövlətə məxsus olan 
hüquqi şəxslər və digər büdcə təşkilatları (bundan sonra – qurumlar) üçün məcburidir 
və onlarda Azərbaycan Respublikasının Xüsusi Rabitə və İnformasiya Təhlükəsizliyi 

2 
 
Dövlət Xidməti (bundan sonra – Xidmət) tərəfindən informasiya təhlükəsizliyi üzrə 
aparılan nəzarətin predmetini təşkil edir. 
1.6.  Hüquqi şəxslər və fərdi sahibkarlar tərəfindən risklər reyestri könüllülük 
əsasında aparılır. Bu Qaydanın tələbləri hüquqi şəxslər və fərdi sahibkarlar üçün 
tövsiyə xarakterlidir və risklər reyestri aparılan zaman nəzərə alına bilər. 
1.7. Bu Qayda ilə tənzimlənməyən məsələlər Azərbaycan Respublikası 
Prezidentinin 2018-ci il 12 sentyabr tarixli 263 nömrəli Fərmanı ilə təsdiq edilmiş 
“Dövlət informasiya ehtiyatları və sistemlərinin formalaşdırılması, aparılması, 
inteqrasiyası və arxivləşdirilməsi Qaydaları”na uyğun olaraq həyata keçirilir. 
1.8. Bu Qaydada nəzərdə tutulmuş risklər reyestrlərində, “Təhdidlər və həllər” 
kataloqunda 
yaradılan, 
əldə 
edilən, 
toplanılan 
informasiya 
və 
elektron 
sənədlər Azərbaycan Respublikasının mülkiyyətidir.  
1.9. Kritik informasiya infrastrukturunda informasiya təhlükəsizliyi riskləri 
reyestrinin aparılması həmin sahəni tənzimləyən normativ hüquqi aktlara uyğun olaraq 
həyata keçirilir. 
1.10. Risklər reyestrlərinin layihələndirilməsi, formalaşdırılması (təşkili, istehsalı), 
tətbiq edilməsi, aparılması, nəzarətdə saxlanılması (o cümlədən auditi, monitorinqi, 
ekspertizası) və davamlı inkişafı ilə bağlı zəruri xərclər hər il dövlət büdcəsində aidiyyəti 
orqanlar üzrə nəzərdə tutulmuş vəsaitlər və qanunla qadağan olunmayan digər 
mənbələr hesabına maliyyələşdirilir. 
  
2. Əsas anlayışlar 
  
2.1. Bu Qaydada istifadə olunan əsas anlayışlar aşağıdakı mənaları ifadə edir:  
2.1.1. informasiya təhlükəsizliyi riski (bundan sonra – risk) – informasiya 
mühafizəsinin obyektlərinə aid mümkün təhdidlərin baş verməsinin, bu zaman həmin 
obyektlərdəki boşluqlardan, çatışmazlıqlardan, zəifliklərdən, nəzarətsizliklərdən və ya 
digər uyğunsuzluqlardan istifadə edilmənin və baş verə biləcək fəsadların birgə 
ehtimalı; 
2.1.2. informasiya təhlükəsizliyinə təhdid (bundan sonra – təhdid) – 
informasiya təhlükəsizliyi hadisəsinə səbəb olan amil və ya vəziyyət; 
2.1.3. informasiya təhlükəsizliyi insidenti (bundan sonra – insident) – xidməti 
fəaliyyətin davamlılığının pozulmasına və ya nüfuzdan salınmasına və informasiya 
təhlükəsizliyinin təhdid olunmasına əhəmiyyətli dərəcədə və ya mütəmadi (sistemli) 
şəkildə səbəb olan, yaxud gözlənilməz baş verən informasiya təhlükəsizliyi hadisəsi; 
2.1.4. informasiya təhlükəsizliyi həlləri (bundan sonra – həllər) – risklərin emal 
olunmasını, o cümlədən təhdidlərin baş verməsinin qarşısının alınmasını və 
insidentlərə cavab verilməsini təmin etmək üçün nəzərdə tutulmuş, formalaşdırılan, 
tətbiq olunan qabaqlayıcı, nəzarətedici, təshihedici üsulu və vasitələri (təşkilati və 
texniki alətləri) müəyyən və təqdim edən biliklər; 
2.1.5. informasiya təhlükəsizliyinə dair tələblər – informasiyanın təhlükəsizlik 
vəziyyətinə, informasiya mühafizəsi fəaliyyətinə aid məqsədlər əsasında və mühafizə 
obyektləri üçün müəyyən edilən və sənədləşdirilən normalar;   
2.1.6. informasiya təhlükəsizliyi hadisəsi – normativ hüquqi aktların, texniki 
normativ hüquqi aktların, informasiyanın təhlükəsizliyi üzrə siyasətin (bu siyasət üzrə 

3 
 
təyin edilmiş, habelə müqavilə, razılaşma və öhdəliklərdə sənədləşdirilən tələblərin, 
reqlamentlərin, prosedurların) həyata keçirilməsinin pozulmasının, idarəetmə 
alətlərinin çatışmazlığının və ya təhlükəsizlik baxımından əvvəl məlum olmayan halın 
yaranması; 
2.1.7. risklər reyestri – risklərə və adekvat həllərə aid verilənlər bazalarından 
ibarət olan informasiya resursu; 
2.1.8. verilənlər bazası – fəaliyyət proseslərinin informasiya təminatı üçün 
elektron daşıyıcıda əvvəlcədən nəzərdə tutulmuş təyinata və struktura uyğun 
toplanılan və saxlanılan, habelə xüsusiyyətləri və qarşılıqlı məntiqi əlaqələri müəyyən 
olunan, tələblərə uyğun qorunan və modellərə uyğun istifadə edilən verilənlərin 
nizamlanmış toplusundan ibarət elektron informasiya resursu; 
2.1.9. informasiya resursu – fəaliyyət proseslərinin proqram təminatı vasitələri 
üçün lazım olan, bu vasitələrlə yaradılan sənədləşdirilmiş informasiyanın (sənədlərin, 
qeydlərin) elektron daşıyıcıda yerləşən və həmin fəaliyyət proseslərinə aid məntiqi 
əlaqələri olan verilənlər bazaları, fayl və ya digər formatlarda olan və identikləşdirilə 
bilinən informasiya ehtiyatı; 
2.1.10. risklər reyestrinin sahibi (bundan sonra – sahib) – məsul olduğu 
informasiya məkanında informasiya təhlükəsizliyinə və kibertəhlükəsizliyə təhdidlərin 
qarşısının alınması üçün bu Qayda ilə, habelə digər aidiyyəti hüquqi aktlarla müəyyən 
edilmiş tədbirlər görməli olan qurumlar, həmçinin könüllülük əsasında digər hüquqi 
şəxs və ya fərdi sahibkar; 
2.1.11. risklər reyestrinin operatoru (bundan sonra – operator) – sahib və ya 
onun bu sahədə fəaliyyətinin həyata keçirilməsi üzrə hüquq və vəzifələrini müəyyən 
edilən həcmdə və şərtlərlə həvalə etdiyi qurum; 
2.1.12. kibertəhlükəsizlik – kiberməkanda informasiya və texnoloji resursların 
tamlığının, əlçatanlığının, konfidensiallığının və mötəbərliyinin təmin edilməsi 
vəziyyəti; 
2.1.13. kiberməkan – insanların, proqram təminatı vasitələrinin internetdə (və 
digər qlobal şəbəkədə) ona qoşulmuş texniki qurğular və şəbəkələr vasitəsilə qarşılıqlı 
fəaliyyəti (ünsiyyət və kommunikasiyası) üçün yaradılan virtual mühit; 
2.1.14. “Risklər reyestri” rəqəmsal xidməti – elektron qaydada nəzərdə 
tutulmuş, müvafiq alqoritmlərə və ya süni intellektə əsaslanan həllərdən və bu həllərə 
lazım olan verilənlərdən (onların ilkin mənbələrindən) istifadə olunaraq təqdim edilən, 
o cümlədən belə istifadə zamanı insan amilinin iştirakını minimallaşdıran İKT xidməti; 
2.1.15. İKT xidmət – əvvəlcədən müəyyən olunan fəaliyyət proseslərinə birbaşa 
dəstək üçün İKT alətlərlə həyata keçirilən əsas kateqoriyalı xidmət;   
2.1.16. İKT qulluq – proqram, proqram-texniki və texniki təminat vasitələrinə 
göstərilən köməkçi kateqoriyalı xidmət; 
2.1.17. risk ölçüsü – ehtimal olunan informasiya təhlükəsizliyi hadisəsinin, yəni 
hadisəni mümkün edən təhdidin və təhdidi mümkün edən zəifliyin, habelə fəsadın 
ölçülərinin hasili;  
2.1.18. qalıq risk – riskin emaldan sonra qalan və ölçülə bilinən hissəsi; 
2.1.19. informasiya təhlükəsizliyini idarəetmə sistemi – informasiya 
mühafizəsinin obyektlərində bu mühafizənin məqsədlərini və gözləntilərini müvafiq 
risklərə, tələblərə və hədlərə uyğun həyata keçirmək üçün informasiya təhlükəsizliyinin 

4 
 
təşkilati və texniki alətlərindən, subyektlərindən ibarət olan, onlar arasında qarşılıqlı 
əlaqələri təmin edən çərçivə; 
2.1.20. fəaliyyətin davamlılığı – fəaliyyət subyektinin fəaliyyət proseslərini və 
onlar arasında səbəb-nəticə əlaqələrini, bu proseslərin təminat infrastrukturlarının 
sistemli formalaşdırmasına, tətbiq etməsinə, nəzarətdə saxlamasına, habelə bu 
proseslərdə hər hansı pozulma, insident və fövqəladə hal baş verdikdə bu prosesləri, 
o cümlədən onların təminat infrastrukturlarını əvvəlcədən müəyyən edilmiş hədd 
çərçivəsində bərpa və davam etdirə bilmə vəziyyəti; 
2.1.21. 
informasiya 
məkanı 
– 
informasiya 
ehtiyatlarından, 
ehtiyat 
nüsxələrindən, onlarda olan informasiyanın həyat dövrü proseslərindən, bu 
proseslərdə istifadə olunan informasiya sistemlərindən və infrastrukturlarından, o 
cümlədən komponentlərindən və tərkibində olmadan həmin istifadəni təmin edən digər 
maddi və qeyri-maddi obyektlərdən, onlar arasında fiziki və məntiqi əlaqələrdən ibarət 
kompleks lokal mühit; 
2.1.22. kiber əks-kəşfiyyat – milli informasiya təhlükəsizliyinə zərər vura biləcək 
mövcud və ya sonradan yaranan, hazırlanan təhdidlərin, o cümlədən bu təhdidlərlə 
əlaqədar olan hücumların, cəhdlərin, hazırlıqların, şəraitin və digər pozuculuq 
amillərinin aşkarlanması, qabaqlanması və qarşısının alınması məqsədilə İKT alətlərlə 
həyata keçirilən xüsusi fəaliyyət;  
2.1.23. milli informasiya məkanı – Azərbaycan Respublikasının dövlət 
hakimiyyətinə və yerli özünüidarə orqanlarına, təşkilati-hüquqi və mülkiyyət 
formasından asılı olmayaraq müəssisə, idarə və təşkilatlarına, vətəndaşlarına, 
Azərbaycan Respublikasının ərazisində daimi yaşayan vətəndaşlığı olmayan şəxslərə 
məxsus olan informasiya məkanlarının qarşılıqlı əlaqələrini təmin edən uzlaşdırılmış 
mühit. 
2.2. 
Bu 
Qaydada 
istifadə 
olunan 
digər 
anlayışlar 
“İnformasiya, 
informasiyalaşdırma 
və 
informasiyanın 
mühafizəsi 
haqqında” 
Azərbaycan 
Respublikasının Qanunu və Azərbaycan Respublikasının digər normativ hüquqi aktları 
ilə müəyyən edilmiş mənaları ifadə edir. 
 
3. Risklər reyestrinin fəaliyyət prinsipləri 
 
3.1. Risklər reyestri Azərbaycan Respublikası Prezidentinin 2018-ci il 12 sentyabr 
tarixli 263 nömrəli Fərmanı ilə təsdiq edilmiş “Dövlət informasiya ehtiyatları və 
sistemlərinin 
formalaşdırılması, 
aparılması, 
inteqrasiyası 
və 
arxivləşdirilməsi 
Qaydaları”nın 2.1-ci bəndində nəzərdə tutulmuş prinsiplərə uyğun aşağıdakılar 
əsasında formalaşdırılır: 
3.1.1. sistemli yanaşma – fəaliyyətin və infrastrukturun arxitekturasının, o 
cümlədən arxitektura komponentlərinin və onlar arasında asılılıq əlaqələrinin müəyyən 
olunması və nəzərə alınması;  
3.1.2. vahid yanaşma – fəaliyyətin və infrastrukturun layihələndirilməsinin, 
formalaşdırılmasının, mühafizəsinin və istifadəsinin iyerarxiya üzrə məqsədləri, 
planları arasında uyğunsuzluğa, təzadlara yol verilməməsi və harmoniyanın təmin 
olunması;  

5 
 
3.1.3. konkret cavabdehlik – fəaliyyət proseslərinin müəyyən olunmasında, 
əlaqələndirilməsində, 
icrasında 
və 
infrastruktur 
komponentlərinin 
layihələndirilməsində, əldə olunmasında, tətbiqində, mühafizəsində iştirakçılar 
(qurumlar, struktur bölmələr, rollar, ştat vahidləri və qrup üzvləri) arasında məsuliyyət 
və səlahiyyət bölgüsünün təmin olunması;  
3.1.4. icra və nəzarət arasında bölgü – fəaliyyətin icra üzrə proseslərinin icra 
rollarına (subyektlərinə), nəzarət üzrə proseslərinin nəzarət rollarına (subyektlərinə) 
həvalə olunması, hər hansı bir prosesin icrasının və ona nəzarətin eyni rola həvalə 
olunmasına yol verilməməsi;  
3.1.5. nəticəyönümlülük, ölçüləbilənlik – fəaliyyət proseslərinin, onların 
məqsədlərinin keyfiyyət üzrə SMART (“Specific; Measurable; Achievable; Relevant; 
Timely”) (konkret; ölçüləbilən; nəticəli, mümkün; əhəmiyyətli, uyğun; vaxtında olma) 
meyarlarına uyğun olması;  
3.1.6. risklərə preventivlik – fəaliyyətin və infrastrukturun layihələndirilməsində, 
formalaşdırılmasında, təhlükəsizliyində və istifadəsində risklərin əvvəlcədən nəzərə 
alınması. 
 
4. Risklər reyestrinə aid informasiyanı müəyyən edən proseslər 
  
4.1. Risklər reyestrinə toplanılan məlumatlar risklərin idarə edilməsi prosesləri ilə 
müəyyən olunur, yaradılır və istifadə edilir. Bu məqsədlə idarəetmənin kontekstinin və 
əhatə sahəsinin, o cümlədən aşağıdakı faktorların müəyyən edilməsi təmin 
olunmalıdır:  
4.1.1. risklərin idarə edilməsi sahəsində məqsədlərin, prinsiplərin və digər 
meyarların müəyyən olunması;  
4.1.2. riskləri idarəetmə sisteminin arxitekturasında və informasiya təhlükəsizliyini 
idarəetmə sisteminin (bundan sonra – İTİS), xidməti fəaliyyətin davamlılığını və 
keyfiyyətini idarəetmə sistemlərinin arxitekturalarında ortaq seqmentlərin müəyyən 
olunması;  
4.1.3. İKT layihələrə, İKT xidmətlərə, sənədləşdirilmiş informasiya dövriyyəsinə, 
hüquqi məsləhət xidmətlərinə, fiziki təhlükəsizliyə, kadrlarla təminata, mal və 
xidmətlərlə təchizata, insidentlərin həllinə, fəaliyyətin auditinə, fəaliyyətin davamlı 
yaxşılaşdırılmasına tələblərin və hədlərin müəyyən olunması;  
4.1.4. risklərin qiymətləndirilməsinə, risklərin emalının təşkilinə və təmin 
olunmasına aid proseslərin müəyyən olunması.  
4.2. Risklərin qiymətləndirilməsi aşağıdakı prosesləri əhatə edir:  
4.2.1. risklərin analizi üçün risklərin müəyyənləşdirilməsinə və risklərin 
ölçülməsinə aid proseslər müəyyən olunur;  
4.2.2. risklərin müəyyənləşdirilməsi aşağıdakı proseslərlə təmin olunur:  
4.2.2.1. risklərin idarə edilməsinin əhatə dairəsinə aid olan və mühafizə olunan 
ilkin və dəstəkləyici kateqoriyalı aktivlərin müəyyən olunması;  
4.2.2.2. informasiya təhlükəsizliyinə əvvəlcədən məlum olan, sonradan yaranan 
və hazırlanan təhdidlərin, o cümlədən hücumların və onlara cəhdlərin müəyyən 
olunması;  

6 
 
4.2.2.3. mühafizənin mövcud və planlaşdırılan texnologiyalarının (üsul və 
vasitələrin) – informasiya təhlükəsizliyinin təşkilati və texniki idarəetmə alətlərinin, o 
cümlədən kiber əks-kəşfiyyat mexanizmlərinin və təhdid kəşfiyyatı alətlərinin müəyyən 
olunması;  
4.2.2.4. təhdidlərin aktivlərdə istifadə edə biləcəyi boşluqların, çatışmazlıqların, 
zəifliklərin, nəzarətsizliklərin və digər uyğunsuzluqların müəyyən olunması;  
4.2.2.5. təhdidlər nəticəsində yarana bilən informasiya təhlükəsizliyi hadisələrinin 
müəyyən olunması, o cümlədən insidentlərin aşkarlanması;  
4.2.2.6. fəaliyyət davamlılığına, informasiya təhlükəsizliyinə və mühafizə olunan 
aktivlərə aid yarana bilən fəsadların müəyyən olunması;  
4.2.3. risklərin ölçülməsi aşağıdakıları əhatə edir:  
4.2.3.1. riskə səbəb olan infromasiya təhlükəsizliyi hadisəsinin təsiretmə 
ölçüsünün, o cümlədən təhdidin ehtimal və təsiretmə ölçüsünün və mühafizə olunan 
aktivdə istifadə edilə biləcəyi zəifliyin kritiklik ölçüsünün, həmçinin statistik məlumatlar  
əsasında başvermə ehtimalının (tezliyinin) müəyyən olunması;   
4.2.3.2. riskin potensial texniki (konfidensiallığın, tamlığın, əlçatanlığın və 
hesabatlığın pozulması) və biznes nəticələri (maliyyə və nüfuz itkisi, uyğunluğun və 
məxfiliyin pozulması) əsasında təsirinin müəyyən olunması; 
4.2.3.3. riskin təsirinə məruz qalan aktivin dəyəri əsasında risklərin 
prioritetləşdirilməsi; 
4.2.3.4. keyfiyyət əsaslı risk qiymətləndirilməsi üçün “Risk dərəcəsi = aktivin 
dəyəri X başvermə ehtimalı (amillərin ortalaması və keçmiş statistik məlumatlar 
dəyərlərinin maksimumu) X təsir (texniki və biznes amilləri dəyərlərinin maksimumu)” 
mexanizmi əsasında risk dərəcəsinin müəyyən olunması;  
4.2.3.5. kəmiyyət əsaslı risk qiymətləndirilməsi üçün “Risk qiyməti = aktivin   
dəyəri X başvermə tezliyi (faizlə ifadə edilmiş amillərin ortalaması və statistik 
məlumatlar dəyərlərinin maksimumu) X təsir (texniki və biznes amilləri dəyərlərinin 
maksimumu)” mexanizmi əsasında risk qiymətinin müəyyən olunması; 
4.2.4. risklərin dəyərləndirilməsi üçün:  
4.2.4.1. riskin analiz nəticələri və risklərin idarə edilməsinin kontekstində nəzərdə 
tutulmuş təsir meyarları arasında müqayisə aparılır; 
4.2.4.2. riskin emal olunma imkanları və həlləri müəyyən olunur. 
4.3. Risklərin emalı risklərə qarşı aşağıdakıların təşkilini və təmin olunmasını 
ehtiva edir:  
4.3.1. risklərin emal variantının müəyyən olunmasını (riskin qarşısının alınması, 
riskin təsirini azaltma, riski başqa tərəfə ötürmə və riski qəbuletmə (saxlama) üzrə 
növlərdən uyğun olanın seçilməsi);  
4.3.2. risklərin emal variantına uyğun emal üsulunun müəyyən olunmasını;  
4.3.3. risklərin emal üsuluna uyğun emal vasitəsinin müəyyən olunmasını;  
4.3.4. risklərin reallaşma hallarına insidentlərə cavab tədbirlərinin müəyyən 
olunmasını.  
 
 
 
 

7 
 
5. Risklər reyestrinin strukturu və ona daxil edilən məlumatlar 
  
5.1. Risklər reyestrinin strukturu ona daxil edilməli, saxlanılmalı, qorunmalı, 
istifadə və təqdim olunmalı olan məlumatların təyinatları, xüsusiyyətləri, zəruri və 
mümkün emal variantları nəzərə alınmaqla bu Qaydaya uyğun olaraq müəyyən edilir 
və bu zaman informasiya təhlükəsizliyinin, İKT xidmət və sistemlərin idarə edilməsinə 
aid beynəlxalq və milli standartlar, habelə Azərbaycan Respublikasında bu sahədə 
qəbul olunmuş normativ hüquqi aktlar və tətbiq edilə bilən ixtisaslaşdırılmış alətlər 
nəzərə alınır.    
5.2. Risklər reyestrinin strukturu, paylanmış verilənlər bazaları modelinə uyğun 
qurulduqda aşağıdakı bölmələrdən ibarət müəyyən olunur:   
5.2.1. risklər reyestrinin əsas verilənlər bazası; 
5.2.2. risklər reyestrinin lokal mənbələri olan verilənlər bazaları – informasiya 
mühafizəsinin obyekti olan əsas və köməkçi aktivlərə aid kataloq və reyestrlərin (ilkin 
məlumatların) risklər reyestri ilə ortaq (inteqrativ) bölmələri;  
5.2.3. risklər reyestrinin mərkəzi mənbələri olan verilənlər bazaları;  
5.2.4. həllərə aid texnologiyaların inventar uçotu – informasiya mühafizəsinin 
obyekti olan aktivlərə aid kataloqların və reyestrlərin risklər reyestrinə aid xüsusi 
bölmələri.  
5.3. Risklər reyestrinin əsas verilənlər bazasının strukturu onun əsas təyinatı və 
onda toplanılan məlumatların kateqoriyaları nəzərə alınmaqla müəyyən olunur və  bu 
Qaydaya əlavəyə uyğun məlumatlar daxil edilir. 
5.4. Risklər reyestrinin lokal mənbələri olan verilənlər bazalarına informasiya 
mühafizəsinin obyekti olan ilkin və dəstəkləyici aktivlər barədə və müvafiq səviyyədə 
(təhdidlərin bu aktivlərdə istifadə edə biləcəyi uyğunsuzluqların olduğu tərkib hissələrin 
və onların parametrlərinin müəyyənləşdirilməsini mümkün edə bilən səviyyədə) 
təfsilatlı məlumatlar daxil edilir.  
5.5. Risklər reyestrinin mərkəzi mənbəyi olan məlumat cədvəlləri “Təhdidlər və 
həllər” kataloqunun tərkibində yaradılır. Risklər reyestrinin mərkəzi mənbəyinə 
aşağıdakı verilənlər bazaları daxildir:  
5.5.1. informasiya təhlükəsizliyinə və kibertəhlükəsizliyə normativ tələblərin 
mərkəzləşmiş uçotu; 
5.5.2. təhdidlərin kateqoriyalar üzrə təsnifatlaşdırılmış toplusu; 
5.5.3. risklərin emalı və insidentlərə cavablar üzrə nümunəvi olan və 
ünvansızlaşdırılmış həllərin mərkəzləşmiş uçotu; 
5.5.4. risklərin və insidentlərin siyahısı. 
5.6. Risklər reyestrinin mərkəzi mənbəyinə aid verilənlər bazalarının strukturu 
aşağıdakılar istisna olmaqla, risklər reyestrinin əsas verilənlər bazalarının 
strukturlarına uyğun yaradılır:  
5.6.1. informasiya təhlükəsizliyinə aid hədlər, reqlamentlər, vasitələr və 
kompetensiyalar;  
5.6.2. informasiya təhlükəsizliyinə aid məsuliyyətlərin və səlahiyyətlərin rollar 
üzrə bölgü matrisaları;  
5.6.3. təhdidlərin və həllərin vektorları olan obyektləri və bu obyektlərdə olan  
uyğunsuzluqları müəyyənləşdirmə rekvizitləri;  

8 
 
5.6.4. təhdidlərə və həllərə aid olan fəsadları müəyyənləşdirmə rekvizitləri.  
5.7. 
Həllərə 
aid 
texnologiyaların 
inventar 
uçotunun 
strukturu 
həmin 
texnologiyaların əsas təyinatları və risklər reyestrinin lokal mənbələri olan verilənlər 
bazalarının strukturu nəzərə alınaraq yaradılır.  
5.8. Risklər reyestrinin əsas verilənlər bazasına və həllərə aid texnologiyaların 
inventar uçotunun bazalarına daxil ediləcək məlumatlar risklərin idarə edilməsi 
prosesləri ərzində müəyyən olunur.  
5.9. Risklər reyestrinin lokal və mərkəzi mənbələri olan verilənlər bazalarına daxil 
ediləcək məlumatlar risklərin idarə edilməsi proseslərindən əvvəl müəyyən olunur, bu 
proseslər ərzində aktuallığının təmin edilməsi üçün mütəmadi yenilənir.  
  
6. Risklər reyestrinin aparılması qaydası 
  
6.1. Risklər reyestri bu Qaydaya və bu sahədə qəbul olunmuş digər normativ 
hüquqi aktlara uyğun olaraq aparılır.  
6.2. 
Risklər 
reyestrinin 
aparılması 
onun 
layihələndirilməsindən 
və 
formalaşdırılmasından (təşkilindən) yaranan nəticəni tətbiq etmək, nəzarətdə 
saxlamaq, davamlı təkmilləşdirmək üzrə idarəetmə mərhələlərindən və onlara aid 
proseslərdən ibarətdir.  
6.3. Risklər reyestri sahibinin fəaliyyət hədəflərinə nail olunması, öhdəliklərinin və 
bununla əlaqədar zəruri informasiya təminatının həyata keçirilməsi məqsədilə sahibin 
özü və operatoru tərəfindən “Risklər reyestri” rəqəmsal xidməti vasitəsilə aparılır.  
6.4. “Risklər reyestri” rəqəmsal xidmətinin əsas təyinatı bu reyestrin 
formalaşdırılmasının, tətbiqinin, mühafizəsinin və aktuallığının davamlı təmin 
edilməsidir. “Risklər reyestri” rəqəmsal xidməti bu Qaydaya, habelə sahib tərəfindən 
müəyyən edilən xüsusi tələblərə uyğun funksionallığa, konfiqurasiyaya və mühafizə 
alətlərinə malik olmalıdır.  
6.5. Risklər reyestrinin aparılmasına xüsusi tələblər sahib tərəfindən müəyyən 
olunur.   
6.6. “Risklər reyestri” rəqəmsal xidmətinin funksionallıq imkanları, konfiqurasiya 
komponentləri və parametrləri risklərin və xidmətlərin idarə edilməsinə aid müvafiq 
standartlarda (ISO/IEC 27001, ISO/IEC 27005, ISO/IEC 20000) və qabaqcıl 
təcrübələrdə (“ITIL, Information Technology Infrastructure Library”) nəzərdə tutulmuş, 
habelə bu Qaydaya və sahib tərəfindən müəyyən olunan xüsusi tələblərə uyğun 
müəyyən edilməlidir.  
6.7. “Risklər reyestri” rəqəmsal xidmətinin texniki funksionallığı sahib tərəfindən 
müəyyən olunan İKT alətlər vasitəsilə təmin edilir.    
6.8. “Risklər reyestri” rəqəmsal xidmətinin funksionallığı risklərin idarə edilməsini 
(qiymətləndirilməsini və emalını) əhatə etməlidir.  
6.9. Risklər reyestrinə İKT qulluq müvafiq razılaşdırma sənədi ilə müəyyən 
olunmalı, o cümlədən aşağıda göstərilən tədbirləri təmin etməlidir:  
6.9.1. risklər reyestrinin verilənlər bazalarının idarə edilməsi, strukturunun 
yaradılması, əlavələrin və dəyişikliklərin edilməsi, həmçinin əlaqəli ilkin mənbələrlə 
uzlaşdırılması;  

9 
 
6.9.2. 
informasiya 
təhlükəsizliyi 
hadisələrinə 
(təhdidin 
baş 
verməsinə, 
uyğunsuzluqdan istifadə olunmasına, fəsadın yaranmasına) dair qeydlərin müvafiq 
sistem jurnallarından real vaxt rejimində mərkəzləşmiş saxlanca toplanılması.   
 
7. Sahibin və operatorun funksiyaları 
  
7.1. Sahib və operator tərəfindən risklər reyestrinin aparılması ilə əlaqədar  
aşağıdakı funksiyalar yerinə yetirilir:  
7.1.1. risklər reyestrinin bu Qaydaya və bu sahədə qəbul edilmiş digər normativ 
hüquqi aktlara uyğun olaraq aparılması təmin edilir;  
7.1.2. “Risklər reyestri” rəqəmsal xidmətini formalaşdırılıb təqdim olunmasına, 
ondan istifadə və informasiya təhlükəsizliyinə nəzarət, habelə risklər reyestrinin 
aparılmasına aid olan prosesləri, bu proseslərə aidiyyəti olan rolları, proseslərlə həmin 
rollar arasında məsuliyyətin bölgüsü dəqiqləşdirilir və məsuliyyətin bölgüsü matrisaları 
tərtib edilir;   
7.1.3. “Təhdidlər və həllər” kataloqundan təqdim olunan təhdidlər və həllər barədə 
informasiyanın risklər reyestrində toplanılması və mütəmadi olaraq yenilənməsi təmin 
edilir;  
7.1.4. “Təhdidlər və həllər” kataloqunda qeydiyyata alınmaq üçün risklər 
reyestrində olan biliklər və yeni aşkar olunan təhdidlər barədə informasiyanın 
“Təhdidlər və həllər” kataloquna ötürülməsi təmin edilir;  
7.1.5. “Risklər reyestri” rəqəmsal xidmətinin texniki funksionallığı üçün tətbiq 
edilən İKT alətlərin müəyyən olunması, layihələndirilməsi, təşkili və idarə edilməsi 
təmin olunur;  
7.1.6. risklər reyestrinə aid və mühafizə obyekti olan proseslər üçün məlumatlara, 
texniki xidmətlərə, proqram, texniki və mühəndis təminatı vasitələrinə, habelə bu 
vasitələrin funksionallıq imkanlarına (modullarına) səlahiyyətlərin istifadəçi rolları 
arasında bölgüsü müəyyən edilir;   
7.1.7. risklər reyestrinin informasiya təhlükəsizliyi təmin edilir;  
7.1.8. “Risklər reyestri” rəqəmsal xidmətinin təkmilləşdirilməsi, o cümlədən 
funksional imkanlarının artırılması üzrə tədbirlər görülür.  
7.2. Operator funksiyaları sahib tərəfindən həyata keçirilmədikdə, həmin 
funksiyalar sahiblə operator funksiyalarını həyata keçirəcək subyekt arasında müvafiq 
xidmət səviyyəsi barədə razılaşma sənədi ilə müəyyən olunur.  
  
8. Xidmətin funksiyaları 
  
8.1. Xidmət tərəfindən risklər reyestrinin aparılması ilə əlaqədar aşağıdakı 
funksiyalar yerinə yetirilir:  
8.1.1. “Təhdidlər və həllər” kataloqunun sahibinin funksiyaları həyata keçirilir;  
8.1.2. “Təhdidlər və həllər” kataloqunun mühafizəsi üçün tətbiq edilən İKT alətləri 
müəyyən olunur və idarə edilir; 
8.1.3. “Təhdidlər və həllər” kataloqu mütəmadi olaraq yenilənir; 

10 
 
8.1.4. “Təhdidlər və həllər” kataloquna təqdim olunan təhdidlər və həllər barədə 
informasiya risklər reyestrlərindən və digər mənbələrdən toplanılır və mütəmadi olaraq 
yenilənir;  
8.1.5. 
risklər 
reyestrlərində 
informasiya 
təhlükəsizliyinin 
müstəqil 
və 
mərkəzləşmiş 
ölçmələri 
(uyğunluğun 
qiymətləndirilməsi, 
səmərəliliyin 
dəyərləndirilməsi) aparılır və onların nəticələri, habelə təhdidlər və həllər barədə 
mərkəzləşmiş toplanılan məlumatlar aidiyyəti üzrə sahibə təqdim edilir;  
8.1.6. aidiyyəti subyektlərə bu Qaydanın tələbləri ilə əlaqədar metodiki dəstək 
göstərilir; 
8.1.7. qanunvericiliklə səlahiyyətlərinə aid edilmiş digər tədbirlər həyata keçirilir. 
 
9. Risklər reyestrinin informasiya təhlükəsizliyi 
  
9.1. Risklər reyestrinin informasiya təhlükəsizliyinə yönələn və texnologiyaların 
inkişafına paralel olaraq intensiv yenilənən təhdidlərlə, habelə aşağıdakılarla bağlı  
informasiya sahibi tərəfindən dəqiqləşdirmələr aparılır: 
9.1.1. təhdidlərin risklər reyestrində və “Risklər reyestri” rəqəmsal xidmətində 
istifadə edə biləcəyi boşluqlar, çatışmazlıqlar, zəifliklər, nəzarətsizliklər və digər 
uyğunsuzluqlar;  
9.1.2. 
təhdidlərdən xidməti 
fəaliyyətin səmərəliliyinə, 
davamlılığına 
və 
informasiya təhlükəsizliyinə yarana bilən fəsadlar; 
9.1.3. təhdidlərin və fəsadların risklərin ehtimal və ciddilik dərəcələri; 
9.1.4. risklərin emal edilməsi variantları, üsulları və vasitələri.   
9.2. Hər bir risklər reyestrinin informasiya təhlükəsizliyinə həmin reyestrin sahibi 
cavabdehdir.   
9.3. Fəaliyyət proseslərinə məsuliyyətlərin, proseslərə lazım olan məlumatlara, 
texniki xidmətlərə, proqram, texniki və mühəndis təminatı vasitələrinə, bu vasitələrin 
funksionallıq imkanlarına (modullarına) səlahiyyətlərin rollar arasında bölgüləri 
əvvəlcədən müəyyən olunur və cari fəaliyyət zamanı təmin edilir.  
9.4. Risklər reyestrinin aparılması üçün tətbiq olunan və təşkilati idarəetmə 
alətlərinə (proseslərə) ISO/IEC 15504 standartına uyğun olaraq, yetkinlik (“maturity”) 
üzrə ən azı 4-cü səviyyə (qurumun “biliklər bazasına” əsaslanan, təsdiqlənmiş 
meyarları olan, əvvəlcədən müəyyən olunan, qeydləri yetərli və nəticələri ölçülən 
səviyyə), texniki idarəetmə alətlərinə, ISO/IEC 15408 standartına uyğun olaraq, 
etimadlılıq (“Evaluation Assurance Level, EAL”) üzrə 6-cı səviyyə (verifikasiya, 
validasiya və nüfuzetmə testləri keçirilən, test ssenariləri və nəticələri sənədləşdirilən 
səviyyə) təyin və təmin olunur, bu səviyyələrə uyğunluq mütəmadi audit olunur. 
İnformasiyanın mühafizəsi üçün istifadə olunan alətlər sertifikatlaşdırılır.   
9.5. İnformasiya məkanlarında risklər reyestrinin əsas verilənlər bazasının 
mərkəz cədvəli, uyğunsuzluqların ünvanı, mühafizə üsul və vasitələrinin təyinatları və 
obyektləri, habelə uzlaşdırma barədə məlumatlar informasiyanı mühafizə vasitələri ilə 
qorunur. Bu məlumatların və risklərin emalının təşkilati və texniki idarəetmə alətlərinə 
aid biliklər bazaları yalnız informasiya məkanlarına məsul olan subyektlərin sahib 
olduqları informasiya resurslarında toplanıla, saxlanıla və istifadə oluna bilər. Bu 

11 
 
məlumatların mərkəzləşmiş kataloqa və ya digər informasiya məkanlarına 
köçürülməsinə yol verilmir.  
9.6. Hər bir risklər reyestrinin konfiqurasiyasının və funksionallığının informasiya 
təhlükəsizliyi 
tələblərinə 
uyğunluğunun 
qiymətləndirilməsi 
və 
səmərəliliyinin 
dəyərləndirilməsi həmin reyestrin sahibi və Xidmət tərəfindən təmin olunur.  
9.7. “Təhdidlər və həllər” kataloqundakı məlumatlara sahib üçün əlçatanlıq 
Xidmət tərəfindən təmin olunur.   
  
10. Risklər reyestrinin səmərəliliyinin dəyərləndirməsi  
  
10.1. Risklər reyestrinin səmərəlilik səviyyəsi onun idarəetmə aləti olan “Risklər 
reyestri” rəqəmsal xidmətinin təyinatı üzrə yetərlilik və yararlılıq dərəcələrinin xidmət 
səviyyəsini 
müvafiq 
razılaşdırma 
sənədində 
təyin 
olunan 
məqbul 
hədlərə 
uyğunluğundan, 
bu 
hədlərin 
qurumun 
informasiya 
məkanının 
informasiya 
təhlükəsizliyini idarəetmə hədəflərinə uyğunluğundan asılıdır.  
10.2. Risklər reyestrinin səmərəliliyini dəyərləndirmə üçün aşağıdakı əsas 
indikatorlar üzrə ölçmə parametrləri (“metrics”) formalaşdırılaraq tətbiq olunur:  
10.2.1. konfiqurasiyanın uyğunluğunun qiymətləndirilməsi üzrə:  
10.2.1.1. 
mühafizə 
obyektləri 
olan 
aktivlərin 
siyahısı 
və 
informasiya 
təhlükəsizliyini idarəetmənin əhatə sahəsi arasında uyğunluq dərəcələri;  
10.2.1.2. tələblər toplusu və mühafizə obyektləri olan aktivlərin kataloqu (reyestri) 
arasında uyğunluq dərəcələri;   
10.2.1.3. informasiya təhlükəsizliyinin baza vəziyyəti və tələblər toplusu, habelə 
informasiya təhlükəsizliyini idarəetmə hədəfləri, prinsipləri və hədləri arasında 
uyğunluq dərəcələri;  
10.2.1.4. təhdidlərin uçotu və informasiya təhlükəsizliyinin baza vəziyyəti 
arasında uyğunluq dərəcələri;  
10.2.1.5. risklər reyestri və təhdidlər uçotu arasında uyğunluq dərəcələri;  
10.2.1.6. risklərin emal variantlarının risklər reyestrinə uyğunluq dərəcələri;  
10.2.1.7. risklərin emalına aid qabaqlayıcı, nəzarətedici və təshihedici üsulların 
(tədbirlərin, proseslərin) risklərin emal variantlarına uyğunluq dərəcələri;  
10.2.1.8. risklərin emalına aid qabaqlayıcı, nəzarətedici və təshihedici vasitələri 
(proqram, texniki və mühəndis təminatı vasitələrinin) və risklərin emal üsulları arasında 
uyğunluq dərəcələri;  
10.2.1.9. ehtimal olunan fəsadlarla əlaqədar zərər vurulan aktivlərdə risklərin 
emalına aid bərpaedici üsullar (tədbirlər, proseslər), o cümlədən insidentlərə cavab 
sxemləri (ssenariləri), alqoritmik iş kitabçaları və risklərin emal üsulları arasında 
uyğunluq dərəcələri;  
10.2.1.10. risklərin emalına aid bərpaedici vasitələr (proqram, texniki və 
mühəndis təminatı vasitələri), o cümlədən alqoritmik iş kitabçalarını avtomatik 
tətbiqetmə əsasında kompüterləşdirilmiş həllər və risklərin emal üsulları arasında 
uyğunluq dərəcələri; 
10.2.2. funksionallığın səmərəliyinin dəyərləndirilməsi üzrə:  
10.2.2.1. risklər reyestrinin müvafiq mənbələrdən məlumatlara əlçatanlığının və 
onların tamlığının təmin olunma dərəcələri;  

12 
 
10.2.2.2. risklər reyestrində risklərin qiymətləndirilməsi və emal edilməsi üçün 
nəzərdə tutulmuş üsulların, vasitələrin yeni texnologiyalara, intensiv yenilənən 
təhdidlərə və həllərə uyğunluq dərəcələri;  
10.2.2.3. risklərin emalına aid həllər kataloquna (“biliklər bazası”na), o cümlədən 
alqoritmik iş və tətbiqetmə kitabçalarına informasiya məkanlarına məsul olan 
subyektlər üçün informasiya əlçatanlığının və tamlığının təmin edilmə dərəcələri;  
10.2.2.4. risklər reyestrində risklərin emalı üçün nəzərdə tutulmuş üsulların, 
vasitələrin tətbiqindən sonra qalıq risklərin qurumun riskgötürmə qabiliyyəti daxilində 
qəbul edə biləcəyi riskin ölçüsündən yuxarı səviyyədə yaranmasının qarşısının alınma 
dərəcələri; 
10.2.2.5. risklərin reallaşması – insidentlərin baş vermə və təsir hallarının risklər 
reyestrindəki həmin risklər üzrə nəzərdə tutulmuş qalıq risk dərəcəsinə uyğunluq 
səviyyəsi.  
10.3. Hər bir risklər reyestrinin səmərəlilik səviyyəsi sahib tərəfindən mütəmadi, 
Xidmət tərəfindən isə ildə 1 (bir) dəfədən az olmayaraq dəyərləndirilməlidir. 
 
 

13 
 
                  “İnformasiya təhlükəsizliyi riskləri                        
reyestrinin aparılma Qaydası”na 
 
                                     əlavə 
 
 
Risklər reyestrinin əsas verilənlər bazasına daxil edilən məlumatlar 
  
1. Risklər reyestrinin mərkəz cədvəlinə daxil edilən məlumatlar:  
 
1.1. risk, riskin kateqoriyası və mahiyyəti;  
1.2. risk faktoru olan təhdid, təhdid sxemi, təhdidin ehtimal və ciddilik dərəcələri;  
1.3. təhdidin ünvanlandığı obyektdə (aktivdə) istifadə etdiyi uyğunsuzluq və ya 
uyğunsuzluqlar zənciri, uyğunsuzluğun ciddilik dərəcəsi;  
1.4. təhdiddən yarana bilən informasiya təhlükəsizliyi hadisəsi və ciddilik 
dərəcəsi;   
1.5. təhdiddən yarana bilən fəsad, fəsadın ehtimal və ciddilik dərəcələri;   
1.6. riskin ehtimal və ciddilik dərəcələri;  
1.7. riskin emal variantı, üsulu və həlli;  
1.8. riskin reallaşma faktı (insident);  
1.9. insidentə cavab variantı, üsulu və həlli;  
1.10. risklər reyestrində qarşılıqlı əlaqəli olan, həmçinin bu reyestrə ilkin mənbə 
olan cədvəllər ilə risklər reyestrinin mərkəz cədvəli arasında uzlaşdırma məlumatları.  
  
2. İnformasiya təhlükəsizliyinə tələblərə və məqbul hədlərə aid daxil edilən 
məlumatlar: 
 
2.1. 
İnformasiya 
təhlükəsizliyinə 
tələblərə 
daxil 
edilməli 
məlumatların 
kateqoriyaları:  
2.1.1. tələb, tələbin kateqoriyası və mahiyyəti:  
2.1.2. tələbin mənbəyi (normativ hüquqi akt, standart, müqavilə, öhdəlik, qabaqcıl 
təcrübə və praktik tələbat);   
2.1.3. 
tələbin 
qoyulduğu 
fəaliyyət 
sahəsi 
(fəaliyyətin 
keyfiyyətinə 
və 
davamlılığına, risklərin emalına, İTİS üzrə əməkdaşlıq və koordinasiyaya, İKT 
layihələrə, rəqəmsal xidmətlərə, sənədləşdirilmiş informasiya dövriyyəsinə, hüquqi 
məsləhət xidmətlərinə, fiziki təhlükəsizliyə, kadrlarla təminata, mal və xidmətlərlə 
təchizata, 
insidentlərin 
həllinə, 
fəaliyyətin 
auditinə 
və 
fəaliyyətin 
davamlı 
yaxşılaşdırılmasına);   
2.1.4. informasiya təhlükəsizliyinə dair tələblər;  
2.1.5. informasiya təhlükəsizliyi üzrə prinsiplər;  
2.1.6. İTİS-nin əhatə sahələri üzrə tələblər, o cümlədən:  
2.1.6.1. informasiya məkanlarında İTİS-yə aid təşkilati idarəetmə (o cümlədən 
planlaşdırma, təminetmə, nəzarət və təkmilləşdirmə) alətlərinə tələblər;  
2.1.6.2. İTİS-yə aid texniki idarəetmə (texniki xidmət, İKT sistem, proqram, texniki 
və mühəndis təminatı) alətlərinə tələblər;  

14 
 
2.1.6.3. insan kapitalına aid təhlükəsizlik tələbləri;  
2.1.6.4. fiziki təhlükəsizliyə dair tələblər;  
2.1.7. normativ hüquqi aktlar üzrə tələblər, o cümlədən:  
2.1.7.1. ölkədə qəbul olunan beynəlxalq normativ hüquqi aktların tələbləri;  
2.1.7.2. milli normativ hüquqi aktların tələbləri;  
2.1.7.3. lokal (qurumdaxili) normativ aktların tələbləri;  
2.1.8. standartlardan, texniki normativ hüquqi aktlardan irəli gələn tələblər və 
qabaqcıl təcrübələr:  
2.1.8.1. beynəlxalq, regional və milli standartların tələbləri;  
2.1.8.2. beynəlxalq, regional, milli və lokal (qurumdaxili) qabaqcıl təcrübələr;  
2.1.8.3. beynəlxalq, regional və milli elmi-texniki nailiyyətlərdən irəli gələn 
innovativ həllər; 
2.1.8.4. infrastrukturdan, konfiqurasiya vahidlərindən irəli gələn xüsusi (spesifik) 
tələblər (istehsalçı, təchizatçı və istifadəçi tərəfindən təqdim olunan).   
2.2. İnformasiya təhlükəsizliyi üzrə məqbul hədlərə aid daxil edilməli məlumatlar 
kateqoriyaları:  
2.2.1. İTİS-nin əhatə sahəsinə aid olan xidməti fəaliyyətin davamlılığı (“business 
continuity”) üçün bu fəaliyyətin hər bir prosesinə (xüsusilə, prioritetlik və kritiklik 
dərəcələri yuxarı olan proseslərə) maksimal məqbul dayanma (“maximum acceptable 
outage, MAO”) hədləri və fəaliyyətin davamlılığı üçün minimal məqsədlərə (“minimum 
business continuity objective, MBCO”) aid hədlər;  
2.2.2. İTİS-yə aid, onun əhatə hüduduna daxil olan fəaliyyət sahələrində, 
menecment sistemlərində təhlükəsizliyə aid proseslər üçün yetkinlik (“maturity”) üzrə 
hədlər;  
2.2.3. İTİS-nin əhatə sahəsinə aid olan informasiyanın fəaliyyət sahəsi, mərhələsi 
və prosesi üçün prioritetlik, kritiklik hədləri, tamlıq (dəqiq, səlis, aktual və bütöv olma), 
əlçatanlıq (müraciət və əldə etmə, nəzarətdə saxlamanın mümkün olması), 
konfidensiallıq (yalnız səlahiyyəti olan istifadəçilər və proseslər üçün məlum olması) 
və mötəbərlilik (adekvat, obyektiv, faydalı olması) hədləri;  
2.2.4. fəaliyyət proseslərinə xidmət və onların təminat vasitələrinə qulluq 
səviyyələrinin müvafiq razılaşdırma (“SLA/ OLA, Service/ Operational Level 
Agreements”) sənədində təyin olunan hədləri, o cümlədən bu xidmətlər və qulluqlar 
üçün məqbul imkan hədləri, onların tətbiqi üçün səmərəlilik hədləri;  
2.2.5. fəaliyyət proseslərinin proqram, texniki və mühəndis təminatı sistemlərinə, 
vasitələrinə fəaliyyət davamlılığı (“business continuity”) və informasiya təhlükəsizliyi 
üçün yetərlilik və yararlılıq üzrə hədlər, o cümlədən imkan hədləri, etimad qiyməti 
səviyyəsi üzrə hədlər (“Evaluation Assurance Level  – EAL”);  
2.2.6. fəaliyyət sahələrində və menecment sistemlərində iş rejimlərinə, 
reqlamentlərə aid hədlər;  
2.2.7. 
rəhbərlik, 
idarəetmə, 
inzibatçılıq 
(“governance, 
management, 
administration”), icraçılıq və digər kateqoriyalı rollar, menecment sistemləri və struktur 
bölmələri, layihə və işçi qrupları arasında, sistemlərdə iştirakçı rollar, ştat vahidləri 
arasında məsuliyyət və səlahiyyət bölgüsünün bu sadalanan laylar üzrə matrisaları, 
vəzifə və hüquq hədləri; 

15 
 
2.2.8. fəaliyyət proseslərinin subyektləri (qurumlar, struktur bölmələr və ştat 
vahidləri) üçün məqsədlərə, hədəflərə, vəzifələrə faktiki uyğunluq və səmərəlilik 
hədləri;  
2.2.9. 
fəaliyyət 
proseslərinin 
proqram, 
texniki 
və 
mühəndis 
təminatı 
sistemlərindən, vasitələrindən istifadə edən subyektlərə (qurumlara, struktur bölmələrə 
və ştat vahidlərinə) bu sistemlər, vasitələr üzrə nəzərdə tutulmuş səmərəlilik hədləri;  
2.2.10. fəaliyyət proseslərində lazım olan və təqdim olunan sənədləşdirilmiş 
informasiya (sənədlərin, qeydlərin) resurslarının və onların reyestrinin mühafizə 
hədləri.  
  
3. İnformasiya təhlükəsizliyinə təhdidlərə aid və təhdid sxeminə uyğun daxil 
edilən məlumatlar:  
 
3.1. təhdid, təhdidin kateqoriyası və mahiyyəti;  
3.2. təhdidin pozduğu tələb (norma, mühit) və prinsip;  
3.3. təhdidin pozduğu tələbin mənbəyi (normativ hüquqi akt, standart, müqavilə, 
öhdəlik, qabaqcıl təcrübə və praktik tələbat);   
3.4. təhdidin pozduğu tələbin qoyulduğu fəaliyyət sahəsi (fəaliyyətin keyfiyyətinə 
və davamlılığına, risklərin emalına, İTİS üzrə əməkdaşlıq və koordinasiyaya, İKT 
layihələrə, rəqəmsal xidmətlərə, sənədləşdirilmiş informasiya dövriyyəsinə, hüquqi 
məsləhət xidmətlərinə, fiziki təhlükəsizliyə, kadrlarla təminata, mal və xidmətlərlə 
təchizata, 
insidentlərin 
həllinə, 
fəaliyyətin 
auditinə 
və 
fəaliyyətin 
davamlı 
yaxşılaşdırılmasına);  
3.5. milli informasiya məkanında təhlükəsizliyə yönələn təhdidlər;  
3.6. 
informasiyanın 
təhlükəsizlik 
(tamlıq, 
əlçatanlıq, 
konfidensiallıq 
və 
mötəbərlilik) xassələrinin pozulmasına yönələn təhdidlər;  
3.7. qurumların informasiya məkanlarında İTİS-yə aid təşkilati idarəetmə 
(planlaşdırma, təminetmə, nəzarət, təkmilləşdirmə) alətlərinin mükəmməlliyinə və 
davamlılığına yönələn təhdidlər;  
3.8. 
xidməti 
fəaliyyətin 
səmərəliliyinə, 
davamlılığına 
və 
informasiya 
təhlükəsizliyinə tətbiq olunan ümumi və xüsusi prinsiplərin pozulmasına yönələn 
təhdidlər;  
3.9. İTİS-yə aid texniki idarəetmə (texniki xidmətlərə, İKT sistemlərə, proqram, 
texniki və mühəndis təminatı) alətlərinin etimadlığına, yetərliyinə və yararlığına yönələn 
təhdidlər;  
3.10. insan kapitalına yönələn təhdidlər;  
3.11. fiziki mühafizənin texniki idarəetmə alətlərinin yetərliyinə və yararlığına 
yönələn təhdidlər;  
3.12. təhdidin mənbəyi (kənardan, daxildən);  
3.13. təhdidin ciddilik dərəcəsi (çox aşağı, aşağı, orta, yüksək, kritik);  
3.14. təhdidin ehtimal dərəcəsi (çox aşağı: 01–20 faiz, aşağı: 21–40 faiz, orta: 
41–60 faiz, yüksək: 61–80 faiz, kritik: 81–99 faiz);  
3.15. təhdidin məqsədi, təyinatı (təhrifetmə, oğurluq, açıqlama, mane olma, 
müdaxilə, nasazlıq, səlahiyyəti aşma və s.);  

16 
 
3.16. təhdidin ünvan obyekti (struktur, infrastruktur komponenti, konfiqurasiya 
parametri, proses və subyekt);  
3.17. təhdidin məqsədyönlülük xarakteri (qərəzli, təsadüfi, axın üzrə və s.);  
3.18. təhdidin ünvanlandığı obyektdə (aktivdə) istifadə olunan uyğunsuzluq; 
3.19. uyğunsuzluğun ciddilik dərəcəsi (az, orta, yüksək, çox yüksək, kritik, 
fövqəladə);  
3.20. təhdidin reallaşma texnologiyası (üsulu, vasitəsi);   
3.21. təhdiddən yarana bilən fəsad.  
  
4. İnformasiya təhlükəsizliyinə fəsadlara aid daxil edilən məlumatlar: 
 
4.1. fəsad, fəsadın mahiyyəti;  
4.2. fəsadın kateqoriyası (qərarvermə, icraetmə, nəzarətetmə, yaxşılaşdırma);  
4.3. fəsadın növü (fəaliyyət davamlılığının pozulması, reputasiyanın azalması, 
normativ tələbin pozulması, öhdəliyin pozulması, işçi heyətə zərər, texnoloji gerilik, 
maliyyə zərəri və aktivin itkisi);  
4.4. fəsadın ciddilik dərəcəsi (çox aşağı, aşağı, orta, yüksək, kritik);  
4.5. fəsadın ehtimal dərəcəsi (çox aşağı: 01–20 faiz,  aşağı: 21–40 faiz, orta: 41–
60 faiz, yüksək: 61–80 faiz, kritik: 81–99 faiz).  
  
5. 
İnformasiya 
təhlükəsizliyinə 
uyğunsuzluqlara 
aid 
daxil 
edilən 
məlumatlar: 
 
5.1. uyğunsuzluq, uyğunsuzluğun mahiyyəti;  
5.2. uyğunsuzluğun kateqoriyası (boşluq, nəzarətsizlik, zəiflik və s.);  
5.3. 
uyğunsuzluğun 
ünvan 
obyekti 
(struktur, 
infrastruktur 
komponenti, 
konfiqurasiya parametri, proses və subyekt);  
5.4. uyğunsuzluğun ciddilik dərəcəsi (çox aşağı, aşağı, orta, yüksək, kritik).  
  
6. Risklərin emal variantlarına uyğun mühafizə üsullarına və vasitələrinə aid 
məlumatlar: 
 
6.1. risklərin emalı üzrə üsullara aid məlumatlar: 
6.1.1. 
təhdiddə 
istifadə 
oluna 
bilən 
uyğunsuzluqlara 
yol 
verməyərək 
uyğunsuzluqları aşkarlayıb aradan qaldırmaq, təhdidin ünvanı olan aktivi bloklamaq 
üsulları;  
6.1.2. təhdiddə istifadə oluna bilən uyğunsuzluqları qurumun riskgötürmə 
qabiliyyəti daxilində qəbul edə biləcəyi riskin ölçüsünə uyğun səviyyəyədək azaltmaq, 
fəsadlar yaranan aktivləri həmin səviyyəyə uyğun bərpa etmək və ehtiyat resurslarla 
əvəzləmək üsulları; 
6.1.3. təhdidin təsirini, fəsadların aradan qaldırılmasını, məqbul vəziyyətin 
bərpasını başqa tərəfə, ünvana ötürmək və fəsadlar yaranan aktivlərin digər resurslarla 
əvəzlənməsini sığortaya yönləndirmək üsulları; 
6.1.4. təhdid və fəsadla barışmaya aid üsullar; 

17 
 
6.1.5. reallaşmış risklərə – insidentlərə cavabvermə üzrə “aşkarlama”, “bildiriş, 
xəbərvermə”, “müşahidə, izləmə”, “qiymətləndirmə”, “bloklama”, “bərpaetmə”, 
“dəyişiklik aparılma”, “yeniləmə”, “təkmilləşdirmə”, “ehtiyat varianta keçmə”, “əvvəlki 
vəziyyətə geri qaytarılma”, “sübut - dəlil toplama”, “anti-böhran” variantlara uyğun olan 
üsullar və alqoritmlər. 
6.2. Risklərin emalı üzrə vasitələrə aid məlumatlar: 
6.2.1. risklərin emal üsullarının proqram, proqram-texniki və texniki təminat 
vasitələri, o cümlədən bu vasitələrin funksional təyinatları, konfiqurasiya komponentləri 
və parametrləri, onlara aid imkan və etimadlıq hədləri; 
6.2.2. risklərin emalının təminat vasitələri üçün yeni və “ağıllı” texnologiyalar, o 
cümlədən süni intellektə əsaslanan həllər (“big data”, “threat intelligence” , “link 
analysis”, “E2E: End-to-end”, “UEBA: User and Entity Behavior Analytics”, “deep 
learning”, “DLP: Data Leak Prevention”, “corpus linguistics”, “SIEM: Security 
information and event management”, “OODA loop: demand, Observe, Orient, Decide, 
Act, delivery”, “SOAR: Security Orchestration, Automation and Response” və s.), 
onların tətbiq sahələri, onlara aid texniki şərtlər və tələblər. 
 
 
 
 
_______________________ 
 
